[
  {
    "url": "https://ricette.giallozafferano.it/Spaghetti-alla-Carbonara",
    "presentation": "Dove sono nati gli spaghetti alla carbonara? Il Vicolo della Scrofa, per chi conosce Roma, è una delle stradine più caratteristiche e ricche di simboli. Proprio in una trattoria di questa strada, da cui il nome del vicolo, pare sia stata realizzata la prima carbonara, nel 1944. La storia più attendibile su questo primo piatto , infatti, racconta l'incontro tra gli ingredienti a disposizione dei soldati americani e la fantasia di un cuoco romano. Il risultato fu il prototipo degli spaghetti alla carbonara: uova, bacon (poi guanciale) e formaggio. Man a mano la ricetta è evoluta fino a quella che tutti conosciamo oggi e possiamo apprezzare a casa di amici romani veraci (e voraci!), nelle trattorie come nei ristoranti stellati della Capitale, in tutta Italia e all'estero, nelle innumerevoli versioni: con o senza pepe, con un tuorlo per persona o l'aggiunta di almeno un uovo intero, con guanciale o pancetta tesa. Il condimento per la carbonara si prepara in una manciata di minuti, come tante altre prelibatezze romane (pensiamo alla cacio e pepe !). Pensate che occorrono soltanto guanciale speziato tagliato a striscioline, una crema dorata a base di tuorli (nella nostra versione) e tanto Pecorino romano grattugiato al momento. Nella sua semplicità e nella ricchezza delle materie prime, la ricetta degli spaghetti alla carbonara è parente stretta di altri due capisaldi della cucina genuina italiana: l'amatriciana e la pasta alla gricia ! Strizza l'occhio anche alla pasta alla zozzona , un piatto robusto che unisce il meglio delle preparazioni di base della cucina laziale. Fate un tuffo nella Roma popolare insieme a noi e scoprite come realizzare dei cremosissimi spaghetti alla carbonara, fateci sapere se la nostra versione vi piace e, se vi incuriosisce l'idea di gustare altre varianti, provate anche:\n\n\n\nSpaghetti Carbonara",
    "ingredients": [
      "Spaghetti 320 g",
      "Guanciale 150 g",
      "Tuorli (di uova medie) 6",
      "Pecorino Romano DOP 50 g",
      "Pepe nero q.b."
    ],
    "steps": [
      "Per preparare gli spaghetti alla carbonara cominciate mettendo sul fuoco una pentola con l’acqua salata per cuocere la pasta. Nel frattempo eliminate la cotenna dal guanciale e tagliatelo prima a fette 1 e poi a striscioline spesse circa 1cm 2 3 . La cotenna avanzata potrà essere riutilizzata per insaporire altre preparazioni.",
      "Versate i pezzetti di guanciale in una padella antiaderente 4 e rosolate per circa 10 minuti a fiamma medio alta, fate attenzione a non bruciarlo altrimenti rilascerà un aroma troppo forte. Nel frattempo tuffate gli spaghetti nell’acqua bollente 5 e cuoceteli al dente. Intanto versate i tuorli in una ciotola 6 .",
      "Aggiungete il Pecorino 7 e insaporite con il pepe nero 8 . Amalgamate il tutto con una frusta a mano 9 , sino ad ottenere una crema liscia.",
      "Intanto il guanciale sarà giunto a cottura 10 ; spegnete il fuoco e utilizzando un mestolo prelevatelo dalla padella, lasciando il fondo di cottura all'interno della padella stessa 11 . Trasferite il guanciale in una ciotolina e tenetelo da parte. Versate una mestolata d’acqua della pasta in padella 12 , insieme al grasso del guanciale.",
      "Scolate la pasta al dente direttamente nel tegame con il fondo di cottura 13 . Saltatela brevemente per insaporirla 14 . Togliete dal fuoco e versate il composto di uova e Pecorino nel tegame. Mescolate velocemente per amalgamare 15 .",
      "Per renderla ben cremosa, al bisogno, potete aggiungere poca acqua di cottura della pasta. Aggiungete il guanciale 16 , mescolate un'ultima volta 17 e servite subito gli spaghetti alla carbonara aggiungendo ancora del pecorino in superficie e un pizzico di pepe nero 18 ."
    ],
    "calories": "680",
    "difficulty": "facile",
    "prep_time": "15 min",
    "cook_time": "10 min",
    "portions": "4 persone",
    "cost": "Basso"
  },
  {
    "url": "https://ricette.giallozafferano.it/Spaghetti-alle-vongole",
    "presentation": "Direttamente dalla tradizione campana gli spaghetti alle vongole: un classico della cucina italiana e uno dei primi piatti di pasta più amati, replicati e interpretati. Tra i primi piatti di pesce è forse tra quelli che si sceglie quando ci si deve cimentare in cucina per le prime volte con la materia \"marina\", ma è tutt'altro che basic da preparare: servono alcuni trucchi e accortezze per un risultato cremoso, profumato e dal perfetto equilibrio tra pasta e molluschi! Una ricetta comunque semplicissima perché con pochi ingredienti si ottiene un primo piatto spettacolare, dal meraviglioso sapore di mare: vongole polpose, spaghetto trafilato, spolverata di prezzemolo e la deliziosa cremina che si crea naturalmente con l'amido della pasta, fanno degli spaghetti alle vongole una vera prelibatezza! E' la portata perfetta per ogni occasione, dalla cena tra amici al pranzo della domenica fino al cenone di Natale o di Capodanno !\n\nScoprite anche queste appetitose varianti:\n\n\n\nSpaghetti with clams",
    "ingredients": [
      "Spaghetti grossi 320 g",
      "Vongole 1 kg",
      "Aglio 1 spicchio",
      "Prezzemolo 1 mazzetto",
      "Olio extravergine d'oliva q.b.",
      "Pepe nero q.b.",
      "Sale fino q.b.",
      "Sale grosso per le vongole q.b."
    ],
    "steps": [
      "Per preparare gli spaghetti alle vongole, cominciate dalla pulizia . Assicuratevi che non ci siano gusci rotti o vuoti, andranno scartati. Passate poi a batterle contro il lavandino, o eventualmente su un tagliere 1 . Questa operazione è importante per verificare che non ci sia sabbia all'interno: le bivalve sane resteranno chiuse, quelle piene di sabbia invece si apriranno. Poi ponete le vongole in una ciotola 2 e sciacquatele. Aggiungete il sale grosso 3 .",
      "Lasciate in ammollo le vongole per 2-3 ore 4 . Trascorso il tempo le vongole avranno spurgato eventuali residui di sabbia, scolatele e sciacquatele 5 . In un tegame mettete a scaldare un po' d'olio . Poi aggiungete uno spicchio d'aglio 5 e lasciatelo imbiondire.",
      "Tuffate quindi le vongole nel tegame caldo 7 . Chiudete con il coperchio 8 e lasciate cuocere per qualche minuto a fiamma alta. Le vongole si apriranno con il calore, quindi agitate di tanto in tanto il tegame finché non si saranno completamente dischiuse. Nel frattempo tritate finemente il prezzemolo 9 .",
      "Non appena tutte le vongole saranno aperte 10 spegnete subito il fuoco, altrimenti le vongole cuoceranno troppo. Cuocete gli spaghetti in abbondante acqua leggermente salata 11 , per metà del tempo di cottura indicato sulla confezione. Nel frattempo filtrate le vongole 12 , posizionando una ciotola al di sotto e ricordandovi di eliminare l'aglio.",
      "In questo modo raccoglierete l'acqua di cottura delle vongole nella ciotola 13 . Trasferitela nel tegame dove avevate cotto le vongole 14 e non appena gli spaghetti saranno pronti scolateli, tenendo da parte l'acqua di cottura. Trasferiteli nel tegame con il condimento 15 .",
      "Aggiungete un mestolo di acqua di cottura 16 , regolate di pepe 17 e terminate la cottura degli spaghetti, aggiungendo altra acqua al bisogno. Quando saranno pronti aggiungete le vongole 18 .",
      "Unite anche il prezzemolo 19 , saltate brevemente 20 e servite subito i vostri spaghetti con le vongole 21 ."
    ],
    "calories": "420",
    "other": [
      "Senza lattosio",
      "Light",
      "Nota + il tempo di ammollo delle vongole"
    ],
    "difficulty": "facile",
    "prep_time": "20 min",
    "cook_time": "20 min",
    "portions": "4 persone",
    "cost": "Medio"
  },
  {
    "url": "https://ricette.giallozafferano.it/Spaghetti-Cacio-e-Pepe",
    "presentation": "\"Si la vita è un mozzico, qui mozzichi bene\" . Questa è una delle frasi tipiche che introducono i menù nelle trattorie o fraschette romane. Ma la Carbonara e l' amatriciana , come gli spaghetti cacio e pepe, sono diventati oramai piatti simbolo dell'italianità, realizzati con ingredienti DOP legati alle tradizioni dei territori in cui sono nate. Un'eccellenza che dalle \"tovaglie a quadretti\" arriva nelle cucine dei grandi Chef, come nel caso degli spaghetti cacio, pepe e ricci di mare . Anche noi vogliamo rendere omaggio ad uno dei simboli del mangiar bene e genuino, mostrandovi come eseguire una perfetta cacio e pepe! La combinazione chimica di acqua e proteine del Pecorino, fondamentale per ottenere una crema senza grumi, i grani di pepe interi schiacciati al momento e tostati in padella per sprigionare tutto il loro profumo pungente, la pasta mantecata lentamente per assorbire tutto il sapore del Pecorino romano… e soprattutto, preparare e gustare: un'altra regola per assaporare al meglio gli spaghetti cacio e pepe!\n\nScoprite quanti primi piatti si possono realizzare ispirandosi a questo grande classico:\n\n\n\nSpaghetti Cacio e Pepe (Pecorino and black pepper spaghetti)",
    "ingredients": [
      "Spaghettoni grossi 320 g",
      "Pecorino Romano DOP stagionatura media, da grattugiare 200 g",
      "Pepe nero in grani 5 g"
    ],
    "steps": [
      "Per preparare gli spaghetti cacio e pepe per prima cosa mettete sul fuoco una pentola con l’acqua per cuocere la pasta: riempitela con circa metà dell’acqua che usate di solito, in questo modo sarà più ricca di amido. Nel frattempo grattugiate il Pecorino romano 1 e trasferitelo quasi tutto in una ciotola, tenendone un po’ da parte per l’impiattamento. Quando l’acqua sarà arrivata a bollore, salate moderatamente e tuffate gli spaghetti 2 . Intanto pestate i grani di pepe con un batticarne (oppure usate un macinino lasciandolo piuttosto lento in modo da avere anche pezzetti più grandi di pepe) 3 .",
      "Versate il pepe in un’ampia padella antiaderente 4 e tostatelo a fuoco dolce, mescolando con un mestolo di legno. Sfumate con un paio di mestoli dell’acqua di cottura della pasta 5 . Continuate a mescolare a fuoco dolce 6 .",
      "Scolate gli spaghetti 2-3 minuti prima rispetto al tempo indicato sulla confezione e trasferiteli nella padella, avendo cura di conservare l’acqua di cottura 7 . Terminate la cottura degli spaghetti in padella, risottandoli, aggiungendo quindi acqua calda al bisogno 8 e rimestando continuamente con le pinze 9 . Aspettate che il fondo della padella sia quasi asciutto prima di aggiungere altra acqua.",
      "Potete preparare la crema di Pecorino (non iniziate prima perché tenderebbe a rapprendersi o a risultare troppo fredda rispetto alla temperatura della pasta): versate un mestolo di acqua di cottura calda nella ciotola con il Pecorino grattugiato 10 , poi mescolate energicamente con una frusta a mano 11 . La consistenza che dovrete ottenere è più pastosa che cremosa, non preoccupatevi se sarà molto asciutta. Qualora una volta pronta la crema la pasta non dovesse essere pronta per la mantecatura, ponete brevemente la ciotola sulla pentola con l’acqua calda continuando a mescolare con la frusta, così da avere la crema a una temperatura simile a quella della pasta 12 .",
      "Quando gli spaghetti saranno giunti a cottura, spegnete il fuoco e unite la crema di Pecorino 13 , rimestando di continuo con le pinze 14 Per la cremosità ideale regolatevi aggiungendo più Pecorino oppure poca acqua di cottura al bisogno. Servite i vostri spaghetti cacio e pepe spolverizzando con il restante Pecorino grattugiato e altro pepe macinato al momento a piacere 15 !"
    ],
    "difficulty": "media",
    "prep_time": "15 min",
    "cook_time": "15 min",
    "portions": "4 persone",
    "cost": "Basso"
  },
  {
    "url": "https://ricette.giallozafferano.it/Spaghetti-all-Amatriciana",
    "presentation": "Amatriciana ricetta originale: l'invito a nozze per tutti gli appassionati di cucina laziale! Vi presentiamo qui la vera ricetta degli spaghetti all'amatriciana codificata e certificata dal Comune di Amatrice : spaghetti , guanciale di Amatrice, pomodori pelati e Pecorino Romano DOP. Si dice che questo famoso primo piatto nato ad Amatrice fosse il pasto principale dei pastori, ma originariamente era senza pomodoro e prendeva il nome di “ gricia ”. Il pomodoro fu aggiunto in seguito, quando venne importato dalle Americhe e il condimento prese il nome di Amatriciana. E’ quindi normale che una ricetta così antica e popolare si sia trasformata nel tempo assumendo le numerose varianti di cui ancora si discute al giorno d’oggi. Quella che vi proponiamo qui è la versione più diffusa e conosciuta, replicata e amata, preparata con ingredienti locali e di qualità. Tra le varianti esistenti è molto popolare la versione realizzata con i bucatini, in alternativa agli spaghetti. Scoprite qui tutti i segreti per preparare questo piatto della tradizione e non perdetevi altri appetitosi primi piatti col guanciale e altre varianti dell'amatriciana, ricetta originale:\n\nSpaghetti Amatriciana (Spaghetti with guanciale and tomato)",
    "ingredients": [
      "Spaghetti 320 g",
      "Pomodori pelati 400 g",
      "Guanciale (di Amatrice) 150 g",
      "Pecorino Romano DOP (DOP, da grattugiare) 75 g",
      "Vino bianco 50 g",
      "Sale fino q.b.",
      "Peperoncino fresco 1"
    ],
    "steps": [
      "Per preparare gli spaghetti all’amatriciana, per prima cosa mettete a bollire l'acqua per la cottura della pasta da salare poi a bollore. Potete quindi dedicarvi al condimento: prendete il guanciale, eliminate la cotenna 1 e tagliatelo a fette di circa 1 cm di spessore; riducete le fette a listarelle di circa mezzo cm 2 . Fatelo rosolare a fiamma bassa per 7-8 minuti in una padella di ferro oppure di acciaio 3 . Il grasso del guanciale dovrà diventare trasparente e la carne croccante.",
      "Mescolate spesso facendo attenzione a non bruciarlo. Quando il grasso si sarà sciolto, sfumate con il vino bianco 4 , alzate la fiamma e lasciate evaporare 5 . Trasferite le listarelle di guanciale in un piatto e tenetele da parte. Grattugiate il Pecorino Romano DOP 6 .",
      "Nella stessa padella con il fondo di cottura del guanciale, ponete il peperoncino intero privato dei semi 7 e versate anche i pomodori pelati sfilacciati a mano 8 . Cuocete il sugo a fiamma moderata, per circa 10 minuti e aggiustate di sale a piacere. Versate nel tegame gli spaghetti 9 , cuoceteli al dente.",
      "Eliminate il peperoncino dal sugo, unite le listarelle di guanciale 10 e mescolate per amalgamare 11 . Scolate gli spaghetti e versateli nella padella con il sugo 12 .",
      "Saltate molto velocemente la pasta per amalgamarla bene al condimento 13 (se gradite la pasta al dente potete spegnere il fuoco altrimenti versate poca acqua di cottura della pasta per proseguire la cottura). Per finire spolverizzate con il Pecorino Romano DOP grattugiato 14 : i vostri spaghetti all’Amatriciana sono pronti per essere serviti 15 !"
    ],
    "calories": "721",
    "difficulty": "facile",
    "prep_time": "10 min",
    "cook_time": "25 min",
    "portions": "4 persone",
    "cost": "Basso"
  },
  {
    "url": "https://ricette.giallozafferano.it/Penne-al-baffo",
    "presentation": "Siete alla ricerca di un primo piatto veramente appetitoso e goloso pronto in soli 20 minuti? Eccolo servito! Le penne al baffo sono la ricetta perfetta da preparare per un pranzo in famiglia, quando si ha poco tempo per cucinare ma tanta voglia di qualcosa di sfizioso... e, perché no, anche quando stanno per arrivare i vostri amici affamati! Pochi e semplici passaggi garantiranno un risultato strepitoso... le penne sono perfette per questo tipo di condimenti, come quello della versione alla vecchia bettola e anche in questo caso assorbiranno la crema vellutata a base di panna e pomodoro, per rilasciarla ad ogni assaggio! Noi abbiamo scelto di arricchire la crema con del prosciutto cotto, ma le varianti sono tantissime: è possibile utilizzare lo speck o optare per una versione completamente diversa utilizzando cubetti di pesce o calamari! Noi vi consigliamo di provarle tutte e scegliere quella che fa per voi!\n\nVenite a scoprire altri stuzzicanti primi piatti di pasta facili e veloci:\n\nPenne al baffo",
    "ingredients": [
      "Mezze Penne Rigate 320 g",
      "Prosciutto cotto a fette 100 g",
      "Panna fresca liquida 300 g",
      "Passata di pomodoro 25 g",
      "Prezzemolo q.b.",
      "Sale fino q.b.",
      "Olio extravergine d'oliva q.b.",
      "Pepe nero q.b."
    ],
    "steps": [
      "Per preparare le penne al baffo come prima cosa lavate, asciugate e tritate finemente il prezzemolo 1 . Tenete da parte e passate al prosciutto cotto, tagliate anche questo a striscioline sottili 2 . Ponete sul fuoco un tegame con abbondante acqua, salata a piacere, che servirà per la cottura della pasta. Tornate a realizzare il condimento: versate in un tegame un filo d'olio e aggiungete il prosciutto; lasciatelo rosolare circa un minuto 3",
      "Unite anche la panna 4 . Mescolate il tutto, aggiungete anche la passata di pomodoro 5 , salate, pepate e lasciate cuocere per 10 minuti a fuoco basso 6 .",
      "Nel frattempo cuocete anche la pasta 7 e scolatela al dente trasferendola direttamente nel tegame con il condimento 8 . Regolate di sale e di pepe 9 ;",
      "aggiungete il prezzemolo tritato 10 , mescolate il tutto 11 e servite le vostre penne al baffo ancora calde 12 ."
    ],
    "calories": "642.69",
    "difficulty": "facile",
    "prep_time": "5 min",
    "cook_time": "12 min",
    "portions": "4 persone",
    "cost": "Basso"
  }
]